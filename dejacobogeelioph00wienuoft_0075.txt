55

Altera pars Voluminis V. continet sex „relationes” breviores:
primam de Eberti opere, cui titulus est „Allgemeines Bibliogra—
phisches Lexicon''. „Quod de critica, inquit, vere dixit Ruhn-
kenius, nullam esse artem ac disciplinam, quae plus vel infa-
miae vcl invidiae contraxerit, hoc ego quum ante sine exceptione
intelligendum esse credidissem, postea comperi esse praeterea
artem quandam, quae non modo eadem infamia prematur, sed
quam multi plane nullam esse putent: bibliographiam dico⁷’ ¹).
Ebertum autem dicit „veterum literarum amantes obstrinxisse
accurata descriptione plurimarum editionum'‘ 2).

Alterum volumen Io. chrysostomi Selectorum editum Voorstio,
qui praeerat Bibliothecae Lugd. Batavae, gratulatur opusque
eius commendat adolescentibus, „qui Patrum Graecorum lectionem
ingrediuntur, quique discere cupiunt quid liberaliori Theologiae
commune sit cum literis‘'3).

Deinde ex G. Hermanni editione Aristophanis Nubium nihil
fere nisi eius sententiam de consilio Nubium et de Socrate
tractavit. Aliae quoque Aristophanis editiones Geelio hoc de libro
relaturo allatae erant: „magnus, inquit, hic librorum proventus
in uno circumscripto genere nescio quomodo non recreat ani-
mum, in his aerumnosis temporibus facile invidentem iis quibus
deus haec otia faciat: quippe nobis labante re publica ne datur
quidem in his literarum fluctibus ubi consistere possimus; de-
pellenda vero fortiter est omnis maligna perturbatio: quamobrem
illorum bonorum exploratio in aliud tempus differetur, ac bre-
vius etiam de Hermanni libro nunc memorabo quam initio con-
stitueram‘’ 4).

Geel non minus quam literas humaniores amabat patriam;

cuius dolor et detrimentum ipsum quoque dolore afficiebant. Bel-
lum autem a. 1830 exortum etiam Bibliothecam criticam novam

perdidit.

 

1) 1.1. p. 514.
2) 1.1. p. 517.
3) 1.1. p. 534.
4) 1.1. p. 554.

