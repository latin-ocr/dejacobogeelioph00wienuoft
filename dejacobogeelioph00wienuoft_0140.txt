118

quo Hermann iam usus erat, cuius tamen nomen non affert.

Phoenissarum commentarium angustioribus finibus quam Dio-
nis terminavit: pauciores in illo coniecturae, quae pertinent ad
alios scriptores, inveniuntur. Eae, quae in commentarii indice
annotantur, magna ex parte ad Tragicos, praecipue ad Euripidem,
attinent. Neque ita copiose de singulis quaestionibus scribit
neque ita excurrit ¹), ut interdum in Dionis commentario: ple-
raque pertinent ad Euripidem et Euripidea, ad huius poetae
indolem eiusque de natura humana cognitionem, ad rem scaeni-
cam et personarum divisionem, ad Aristophanem in Ranis et
Phoenissis Euripidem irridentem.

Multa Batavorum nomina honoris causa in commentario legun-
tur: praeter Grotium, Valckenaerium, Hemsterhusium deinceps
nominati et laudati sunt Cobet, Hecker, Hamaker, Pluygers,
Camper, Sterk, Bakhuizen van den Brink,Leemans‚ Peerlkamp, alii.

Eadem suavitas et alacritas sermonis, quae in Olympico, in
Phoenissarum commentario inveniuntur; abundat ingenio, delec-
tat tam doctrina quam sollertia.

ἓ 2. Aequales Geelii, cum populares tum externi, opus eius
in universum gratis animis acceperunt.

Id quidem, quod de Geelii Phoenissis scriptum legiturin diario,
cui nomen „Algemeene Konst- en Letterbode'’ 2), totum imbutum
est suavitate illa decocta, qua id temporis scriptores erga viros
praestantes utebantur, sed iudicium nullo modo diei potest. Com-
mentarii, qui inscribuntur „de Gids”, tacuerunt: Bakhuizen ex
peregrinatione nondum redierat. Privati in patria complures iudi—
cium protulerunt, inter quos Karsten et Hamaker ³).

Ephemerides literariae Gottingenses a. 1847 pauca tantummodo

1) Meinorabiles sunt maiores annotationes de sculptura (p. 176) et de Plu-
tarchi genere dicendi (p. ⁴214).

2) Α. 1847 p. 56—(50.

3) Cf. Geelii ad Karstenium datae epistulae, quae asservantur in Bibliotheca
Leidensi7 et epistulae Geelii ad llamnkerum datae, quae leguntur apud Hama-
kerani p. 91 sqq.

