XVI

philologorum nostratium eorumque gloriam et honorem, itaque
eum bene meritum esse cum de literis tum de patria.

Habes consilium, in quo exsequendo consumpsi per hoc trien-
nium quidquid otii docendi munus mihi permisit.

Duo imprimis sunt Geelii opera, editiones dico quas curavit
Dionis Olympici et Euripidis Phoenissarum, ex quibus vel
maxime apparet praestantissimum eum fuisse philologum classicum.

Quorum utrique, ut par est, singulas libelli Sectiones cum
destinaverim, unam tamen Sectionem praemittam de ceteris eius
editionibus, studiis, commentationibus, quae in literis classicis
versantur, nec non iis commentariolis, quibus de alienis scriptis
philologieis Geel iudicium fecit.

Scripta enim minora, quae praeter illa duo opera praestantis-
sima confecit, minime sunt neglegenda: nam, sicut nemo vir
nascitur, sic, quibus ab initiis profectus et quam viam ingressus
tandem ad ingenii sui maturitatem vir doctus pervenerit, haud
ab re fuerit investigasse.

Accedit, quod Geelii opera non parvi sunt momenti ad cogno-
scendam studiorum classicorum proximi saeculi tamin nostra
patria quam in Germania historiam 1).

 

1) Hae aestate opusculo meo iam ad finem perducto comperi in Tabulario
Bibliothecae Leidensis asservari trecentas sere epistulas a viris doctis ad
Geelium datas, quas hic interdum parte eorum, quae respondere in animo
habebat, „conscribillavit'’.

Inter amplius centum viros doctissimos, qui cum Geelio per literas commer-
cium habuerunt, sunt: Ahrens, Bergk, Bernays, V. Cousin, Creuzer, L. et W.
Dindorfii. Emper, Fleckeisen, Hase‚ Halm, Haupt, G. et C. F. Hermanni,O.Jahn.
L. Kayser, Lachmann, Madvig, Meineke. Th. et T. Mommsen, Munro. Naecke,
Niebuhr, Pertz, Ritschl, Schneidewin, Tischendorf, Trendelenburg, Walz, Welcker.

Plerumque de libris manuscriptis, nonnumquam etiam de studiis philologi-
cis egerunt.

Et de re philologica et de philologis, quitum vivebant, familiarissime ac
liberrime scripserunt Lachmann. Naecke, Niebuhr, Ritschl, Schneidewin, We}-
cker, qui artioribus amicitiae vinculis cum Geelio coniuncti erant.

Epistulas benevolentissimo Praefecti Bibliothecae Leidensis assensu percurrens

eas partes descripsi„ quas in rem meam alicuius momenti esse arbitrabar.
Quas partes quantum potui in notulis adhibui.

