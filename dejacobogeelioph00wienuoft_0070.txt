50

„Verum quid ego exteris illa commendo? Belgica sunt,
non leguntur'’ ¹).

Ex eiusdem voluminis p. 264 accipimus Geelium „literarum
emolumentum cogitantem'⁷ Blumio in usum „Observationum
Criticarum in Polyaenum’⁷ nonnulla subsidia ex schedis Hemster-
husianis, Ruhnkenianis, Vossianis dono misisse 2).

In Volumine II. Karstenii disputationis literariae de tribus
Pindari carminibus censuram egit. Confitetur se et hoc libro
perlecto et Tafeli Dilucidationibus Pindaricis „numquam magis
comperi(sse) non omnino veras esse eorum voces, qui antiquos
scriptores satis explicatos esse perhibe(a)nt''3), deque Karstenii
libro haec censuit: „auctorem probabili linguae scientia et poeti-
cae dictionis accurata observatione, huic laboris sui fructui quan-
dam maturitatem conciliasse: tum pulcritudinis agnoscendae
facultate, quae plurimum ad Pindari intelligentiam confert, et
disserendi perspicuitate effecisse, ut non unum locum Poetae
vel melius quam caeteri Interpretes exponeret vel defenderet
ab eorum infelici conatum).

 

1) Bibl. cr. ιαον. Vol. 1. p. 243 sq.

2) Cf. huius sectionis p. 8.

3) l.l. p. 42.

4) l.l. p. 45.

Francken in Karstenii vita („Maatschappij der Ned. Letterkuude” a. 1865
p. 67) haec exhibet: „Aan zijne dissertatie had Karsten behalve zijn doctoralen
graad de vriendschap van Geel, die op zijn toekomst een groot gewicht uit-
oefende, te danken.'’

Karstenio, qui ei pro censura gratias egerat, Geel d. 21 mens. Iun. a. 1826
haee respoudit (epistula asservatur in Bibliotheca Leidensi): „Summo opere
gaudeo tc censuram operis tui aequo animo tulisse: paucissimi sane sunt, qui
vel minimam reprehensionem patienter audiant, nec indignentur, in quibusipsi
diu desudaverint, haec ab aliis, brevis tantum temporis consuetudine cognita,
censeri ..... Τυ vero (uam quod palam professus sum, quominus nuuc repe·
tam, nihil impedit) tu recta via insistis: quare perge, mi Karsteni! et, si me
audis, in hoc genere elabora, in quo plurimum te praestare posse senties: con-
trahendae enim sunt ingenii vires, nec latius in hoc immenso literarum am-
bitu, exspatiandum . . .

Ex crebriore Geelii et Karstenii epistularum commercio apparet, quantopere
Karstenii vitae et studiorum cursus Geelio cordi suerit. Imprimis extribus
epistulis (d. 6 mens, Aug. a. 1839: d. 5 m. Oct. a. 1839; d. 9 m. Ian. a. 1840
dalis) coniciendum mihi videtur Geelium enixe operam dedisse, ut Karsten
Traiecti ad Rhenum in locum Heusdii succederet.

