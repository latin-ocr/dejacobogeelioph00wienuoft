152

Geel in studiis suis Hemsterhusium et Valckenaerium potissi-
mum sequebatur. Ruhnkenii Scholia in Suetonii vitas edidit3
passim paucorum scriptorum Latinorum locos emendavit, sed
Romanos non amabat ¹).

A philosophia eaque disciplina, quam nos encyclopaediam dicere
solemus, quamquam non abhorrebat, tamen non is erat, qui ratio-
nes atque consilia doctrinae philologicae exponeret. Semel tantum,
in commentatione, quae inscrIbitur: „Over den gang van het
onderzoek in Oude Geschiedenis en Letteren en deszelfs grenzen‘',
tales res leviter attigit ²).

Peritissimus erat eius artis criticae, quae agit de textu ipso.
Attamen etiam altiori, quae vocatur, arti criticae operam dedisse
eum apparet ex eius disputationibus de Telepho, de Xenophontis
Apologia Socratis, de nonnullis Dionis orationibus.

In arte critica exercenda Geel minime fecit cum iis, „qui nihil
divinare quum possint, ipsam divinationem despiciant'‘, neque
magis eorum esse cupivit, „qui taedii impatientes coniiciendo
mederi se depravatissimis sperent aut cum laboris constantia
coniungant incredibilem traditorum contemtum'’³). In iis certe
operibus, quae melioris notae sunt, locos difficiles non continuo
mutare conatur, sed prius solet investigare, utrum lectionem
traditam interpretatione tueri possit necne; deinde, siquem locum
emendatione egere putat, virorum doctorum coniecturas diligen-
tissime conquirere atque diiudicare; saepius postulantem eum
audivimus, ut, si quis coniecturam faceret, simul exponeret, quo
modo vitium oriri potuisset; perraro coniecturas in textum
recipientem vidimus. ⁷

Sed codicum lectionibus parum confidebat; ignorabat genealo-
giam ipsorum, quos ad manum hab'ebat, librorum manuscrip-
torum: ita despiciebat librarios, ut nonnumquam ante codicis

ad Geelium datae asservantur. Alias passim attuli, alias neglexi. nam hoc solum
in animo habui, ut de Geelio philologo classico agerem.

1) Cf. Sect. Ι. p. 23 sq.

2) Cf. Sect. I. p. 2⁶2 sq.

3) Olymp. praef. p. XIII.

