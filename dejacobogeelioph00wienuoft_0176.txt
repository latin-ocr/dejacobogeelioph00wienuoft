150

lijden in het Grieksche TreurspeP’, de Heusdii „Brieven over
het beoefenen der Wijsgeerte”. In talibus rebus, a quibus
Cobeti ingenium abhorrebat, Geel, ut erat varia ac multiplici
doctrina ornatus, haud infeliciter vires suas expertus est.

Plurimum autem et egit et valuit in operum antiquorum textu
interpretando et emendando. In quo genere praestantissima sunt
cum ea, quae egit de Xenophontis Apologia Socratis, de Stesi-
chori Palinodia, de Aiacis vss. 646—692 aliaque opera minora,
tum Dionis Olympicus, quem commentarius in reliquas Dionis
Chrysostomi orationes sequitur, et Phoenissarum editio.

Opus omnium praestantissimum mea quidem sententia est
Olympicus cum commentario in hanc et in reliquas Dionis ora-
tiones.

De Dionis interpretatione et emendatione Geel optime est meri-
tus. Et Schmid in opere, cui nomen est „Der Atticismus‘'‚ et De
Arnim in praeclara Dionis editione valde sibi nocuerunt, quod
ea fere omnino neglexerunt, quae Geel de Dionis fontibus et
de eius genere scribendi observavit ¹). Qui commentarium exe-
geticum. quem Emper ad Dionem inchoavit 2), ad finem per-
ducere et edere aut ipse commentarium ad Dionem integrum
componere volet, Geelii observationibus et animadversionibus
maxime adiuvabitur.

Quod ad emendandum Dionem attinet, in Sectione ΙΙ. demon-
stravi Geelio contigisse, ut multos Dionis locos corrigeret, et nunc
quoque viris doctis⁷ qui Dionis textui emendando operam dant,
propter Arnimii festinationem nihil restare, nisi ut ad Arnimia-
nam editionem, ut nunc quidem exstat, adhibeant Emperianam,
quae Geelii opere et subsidiis quasi fundamento nititur. Etiam
si respicimus textum ex codicibus constituendi rationem, Dionis
oratio XII, quam Geel a. 1840 paravit, eum optimis editionibus
certare potest.

Qua in re Phoenissarum editio, sex annis post in lucem pro-

1) Cf. Sonny l.l. p. 133 sq,
2) Cf. Sect. 11. p. 72 sq.

