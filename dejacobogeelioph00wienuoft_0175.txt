EPILOGUS.

Geelium ante omnia fuisse philologum classicum, supervacaneum
mihi videtur iterum demonstrare: in praefatione mea Naberi,
Hamakerae, Geelii ipsius iudicia de eadem re iam attuli.

Quamquam eorum sententiae minime repugno, qui summam
auctoritatem atque amplitudinem in literis patriis Geelio attri-
buunt, tamen contendo literas illas potius otium ac delectationem
ei fuisse, cum in studiis humanioribus vitae suae tabernacula
revera posuisset. Qua ex parte quodammodo potest comparari
cum Gourierio, qui apud Francogallos fere aequalis ei fuit, quem
tamen Geel in classicis, quae vocantur, literis longe superabat.

Hoc tamquam munus sibi delatum ante oculos semper habebat,
ut et ipse literas antiquas coleret et nostrates ad eas colendas
excitaret. Qua in re finibus satis amplis provinciam suam cir-
cumscripsit. Neque enim7 ut postea Cobet, soli fere arti gram-
maticae et criticae deditus erat, sed in toto literarum campo
libere exspatiabatur. Quod demonstrant et eius disputationes,
quae in Belgicis versantur literis, et commentationes, quibus
varias antiquitatis partes illustravit. Hoc in numero laudasse
suffecerit: „Historiam criticam Sophistarum⁷', „Over den gang
van het onderzoek in Oude Geschiedenis q. s.''‚ „Het Blijspel bij
de Griekeffl, „Over het Delphische Orakel‘'‚ nec non ea quae
fecit iudicia de Brouweri „Histoire de la Civilisation morale et
religieuse des Grecs⁷', de Sterkii „Over den Schrik en het Mede-

