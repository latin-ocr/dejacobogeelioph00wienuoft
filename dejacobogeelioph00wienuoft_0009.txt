Studiis academicis finem imposituro restat mihi, ut vobis, Aca-
demiae Liberae Reformatae Professores, quorum disciplina uti

per tot annos mihi licebat, meritas gratias agam.

Imprimis tibi, clarissime IANE WOLTJER, Promotor aestumatis-
sime, gratias quam maximas ago, quod tu, qui mihi exemplum
illustre in literis colendis ante oculos semper fuisti, quamquam
multis maximi ponderis officiis distentus benevolentia me devin-
cire, praecipue hoc triennio, haud destitisti.

Tibi, clarissime Gssnsmss, qui in historiae philosophiae studia
me induxisti, pro institutione tua et insigni in me benevolentia
plurimum me debere libenter profiteor.

Tuas scholas, clarissime ABRAHAME KUYPER, gratissimo animo
recordor semperque recordabor.

Utinam in hoc numero te quoque superstitem alloqui liceret,
praestantissime DE HARTOG, cuius candoris et caritatis singularis
memoria semper in animo meo vivet.

Praeterea gratias ago Bibliothecarum nostratium Praefectis, iis
imprimis, qui Bibliothecae Academicae Leidensi praesunt, quod
tabularium, in quo permultae literae a compluribus viris doctis
ad GEELIUM datae servantur, vel iis horis, quibus Bibliotheca
clausa esse solet, a me inspici gravati non sunt.

