122

quidem („nil nisi repetitionem eamque languidam contineff'),
sed tamen servat: „maneat quod verbosius inculcat Polynices,
quibus condicionibus a bello desistere paratus sit”. De vs. 946,
qui Valckenaerio suspectus est, eodem fere modo dubitat, sed
servat. Vss. 1369-1371 acuta disputatione per octo fere paginas
menda inesse demonstrat, medelas ingeniosas affert, sed ad ex-
tremum: „quibus haec disputatio mea de his tribus versibus
non placet, per me licet Valckenaerium sequantur, eosque una
litura deleant''.

Ex instituto suo rarissime in textum recepit Geel, „quod non
haberet aliquam traditionis auctoritatem’' 1). Neque uncis inclusit
neque eiecit, ni fallor, ullum versum3 qua in re plus peccant
Valckenaer et vel recentissimi editores. Ne vs. 1634 quidem ex-
punxit, qui omnium fere editorum consensu reicitur, ut ex Soph.
Antig. vs. 29 illatus.

Geelii in re metrica rationes paucis absolvere possum: Her-
manni enim hac in re auctoritatem sequitur ²), laudat identidem
eius ingenium et rei metricae peritiam.

Tantum in re metrica ut ita dicam inferiore ab Hermanno
differt: velut vs. 312 sq. antistrophae causa Hermann et Geel
uterque suo modo mutare student3 post vs. 1341 senarium ex-
cidisse putat Hermann, Geelio autem alia ratio probabilior vide-
tur: vs. 1343, revera pessimum, expellit.

 

1) Vs. 34 in textum recepit Straboniana τοὺς τεκόντκς pro τοὺς φύσαντας
(cs. huius Sectionis p. 121 et cap. 111.); vs. 612 pro οὐ θεμιτόν σοι suam e eon—
iectura Musgraviana correctionem vil σε θεμιτόν recepit (Wecklein neglexit
Musgmvium coniecisse οὐ θεμιτόν σε); post νς. 1381 verba λοξὸν βλέποντες
ἐμτύροισιν 'du-sumu Valckenaerium secutus inseruit (cf. huius sectionis p. 1⁶21).

ς2) Praesertim eum Hermanno facit in strophis etantistrophis dividendis, etiam
ad vss. 304, 1340, 1485 sqq„ quae eius divisiones hodie negleguntur.

