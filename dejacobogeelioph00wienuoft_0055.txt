35

„Huius ego'' — ita Geel pergit — „dicti sententiam haud satis
assequebar, sive tarditate quadam mea, sive quod ignorabam,
quae esset Literarum omnisque humanitatis conditio in Germania,
quaeque ingeniorum in utramque partem subita conversio. Nos
certe Batavos natura plumbo graviores finxit, ut in extremorum
spatio, quod vos saepe brevissimo curriculo traiicitis, lenti hae-
reamus.... Domum redux unum alterumque legi de recentioribus
libris Germanice scriptis, quorum apud vos ingens quotannis
multitudo erumpit, mihique visus sum intelligere quid esset
illud plurium desiderium, cuius cogitatio te sollicitabat. Nimirum
didici crescere in dies numerum eorum, qui Veterum Scriptorum
interpretibus aucupium syllabarum et vocabulo—
ru m a d r O sio n e m ad nauseam usque obiiciunt, quasi his
beatis esse suo modo non liceret, aut illis inviderent difficultatum
concoctionem callumque et asperitatem stomachi. Longa querela
est, Welckere praestantissime, multaque iam dicta sunt in utram-
que partem sine magno eventu. Mihi quid1) videatur, paucis
verbis aperiam: quod sive recto iudicio sive errore dixero, dixisse
iuvabit. Nimirum aucupandum et rodendum esse iis, qui utrum-
que rite facere sciant, quique artificium hoc ignorantes spernant,
hos facessere iubendos. Vos Germani, quotquot Antiquitatem vere
interpretamini, pergite: nos Batavi pro nostris viribus iuvabimus.
Ego autem nusquam magis sensi, quanta vis esset syllabarum
et vocabulorum, quam in ipsa hac Poe'si Stesichorea'’,....²).

Quibus verbis Geelii iudicium tam de hac quaestione Stesicho-
rea quam de universis studiis literarum veterum iterum apparet.
Quidquid alii moliti sunt, ut „plurium desiderio’' satisfacerent,
sibi nihil aliud agendum delegit, nisi ut traditione stabilita et
emendata magis magisque delectaretur 3),

1) In epistula exstat „quidem‘·.

2) 1,1. p. 2, 3.

3) Tale quid, sed aliquanto pulchrius, A.E. J. Holwerda de Cobeto scripsit (in
diario, cui nomen „de Gids'', a. 1890 vol. 111. p.437): „Gelijk het antieke kunst-
schoon aan den geest van mannen als Leonard eu Rasael zich als het ware oplegde
en zij zich niet verzadigen konden met oude kunstwerken te aanschouwen en

